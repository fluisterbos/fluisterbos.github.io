---
layout: default
title:  De naam Fluisterbos
bg: oortjes
---
De naam 'Fluisterbos' is een eigen vertaling van het kunstwerk 'Whisper trees' van [Yves Velter]. Het kunstwerk van deze in Oostende wonende en werkende hedendaagse kunstenaar bevindt zich tegenover onze vakantiewoning.  

In de bomen op het plein vind je een clustersculptuur van oortjes. Deze oortjes symboliseren de bomen die getuigen zijn van wat er leeft in de buurt. Buurtbewoners ontmoeten elkaar op dit plein en delen er hun verhalen uit de wijk. En de oortjes luisteren mee...

Na verloop van tijd zullen de oortjes als elfenbankjes vergroeien met de boom en er uiteindelijk helemaal in opgaan. De natuur gaat op in de omgeving, net zoals de diverse culturen in deze wijk.

De kunstenaar liet zich in zijn materiaalkeuze en aanhechtingsmethode bijstaan door boomverzorger Paul C. Luttik.

{% include links.md %}
